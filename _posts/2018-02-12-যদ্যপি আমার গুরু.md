---
layout: post
title: যদ্যপি আমার গুরু
category: আহমদ ছফা
tags: [স্মৃতিচারণ]
---
জাতীয় অধ্যাপক আবদুর রাজ্জাককে চলমান বিশ্বকোষ বললে খুব একটা অত্যুক্তি করা হয় না। অর্থশাস্ত্র, রাষ্ট্রবিজ্ঞান, সমাজবিজ্ঞান, ইতিহাস, শিল্প-সাহিত্য, ধর্ম-সংস্কৃতি এই সবগুলো বিষয়ে তিনি বিশেষজ্ঞের মতো মতামত দেবার ক্ষমতা রাখেন। তাঁর পাণ্ডিত্যের খ্যাতি সর্বজনবিদিত। সমকালীন বিশ্বের শ্রেষ্ঠ শিক্ষাপীঠসমূহের শ্রেষ্ঠ মনিষীদের অনেকেই একবাক্যে তাঁর মেধা এবং ধী- শক্তির অনন্যতা স্বীকার করে নিয়েছেন। এই নিভৃতচারী, অনাড়ম্বর জ্ঞান্সাধক মানুষটি সারা জীবন কোন গ্রন্থ রচনা করেননি। সভা- সমিতিতে কথাবার্তা বলারও বিশেষ অভ্যাস তাঁর নেই। তথাপি কৃশকায়, অকৃতদার এই মানুষটি তাঁর মেধা এবং মননশক্তি দিয়ে জাতীয় জীবনের সন্ধিক্ষন এবং সংকটময় মুহূর্তসময়ে পথ নির্দেশ করেছেন। অধ্যাপক আবদুর রাজ্জাক, বলতে গেলে, চারটি দশক ধরেই তরুন বিদ্যার্থীদের অনুপ্রেরনার উৎস হিসেবে বিবেচিত হয়ে আসছেন।
<!--বাকিঅংশ পড়ুন-->
সকলেই এক বাক্যে স্বীকার করেন অধ্যাপক আবদুর রাজ্জাক একজন প্রবাদতুল্য পুরুষ। কিন্তু তাঁর জ্ঞানচর্চার পরিধি কতদূর বিস্তৃত, আর তিনি ব্যক্তি মানুষটি কেমন সে বিষয়েও মুষ্টিমেয় মানুষ অনুরাগীদের বাইরে অধিক সংখ্যক মানুষের সম্যক ধারনা নেই। যদ্যপি আমার গুরু গ্রন্থটি পাঠক সাধারণের মনে অধ্যাপক আবদুর রাজ্জাকের মনীষা এবং মানুষ আবদুর রাজ্জাক সম্পর্কে একটি ধারণা গঠন করতে অনেকখানি সাহায্য করবে।