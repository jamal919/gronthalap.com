---
layout: post
title: বিপুলা পৃথিবী
category: আনিসুজ্জামান
tags: [আত্মজীবনী]
---


অনেকদিন থেকেই আনিসুজ্জামান স্যারের লেখা ‘বিপুলা পৃথিবী’ বইটা পড়ব বলে ভাবছিলাম। অবশেষে গত কয়েকদিন আগে পড়া শেষ করলাম। বইটা ২০১৫ সালে প্রকাশ করেছে ‘প্রথমা প্রকাশনী’। ১৯৭২ সালের ১০ জানুয়ারির পর থেকে ২০০০ সাল পর্যন্ত তার আত্মজীবনী লিখেছেন এ বইয়ে।
<!--বাকিঅংশ পড়ুন-->
 

আমার আগ্রহের বিষয় ছিল, লেখকের চোখে দেখা বাংলাদেশের রাজনৈতিক নানা ঘটনা ও সেগুলোর মূল্যায়ন।

লেখক নিজের জীবনের ব্যক্তগত নানা ঘটনার পাশাপাশি তুলে এনেছেন সমসাময়িক সময়গুলোতে দেশের রাজনৈতিক নানা পরিস্থিতির বিবরণ। দেশ স্বাধীন হওয়ার পর রাজনৈতিক প্রেক্ষাপটের দ্রুত পরিবর্তন, শিক্ষা ব্যবস্থা নিয়ে সংকট,মাদ্রাসা শিক্ষা নিয়ে সৃষ্ট জটিলতা, তাজউদ্দিন আহমেদ সম্পর্কে নানা ঘটনা ও চার নেতার মৃত্যু,জাতীয় কবি কাজী নজরুল ইসলামকে দেশে নানা ও তার মৃত্যু নিয়ে স্মৃতিচারণ, জাসদের উত্থান, বাকশাল, সেনা শাসনের উত্থান, তাহের হত্যা, জিয়াউর রহমানের শাসনামলের নানা ঘটনা, বামপন্থি দলগুলোর ভূমিকা, স্বৈরাচার এরশাদের শাসনামল ও দেশের মানুষের স্বৈরাচার বিরোধী আন্দোলন, যুদ্ধাপরাধীদের বিচার ও জামায়াতের উত্থান, জাহানারা ইমামের গণআদালত প্রসঙ্গ,রাষ্ট্রধর্ম ইসলাম ও সংবিধান নিয়ে বিতর্ক সহ আরও অনেক গুরুত্বপূর্ণ ঘটনার বিবরণ উঠে এসেছে এ বইয়ে। 

পাঠকের ইতিহাস ও রাজনীতি সম্পর্কিত বিষয়গুলোতে মত-দ্বিমত থাকতেই পারে, তবে বইটা আমার কাছে পড়ার মতো মনে হয়েছে। সময় থাকলে পড়তে পারেন বইটা। আকারে একটু বড় হলেও বইটা সুখপাঠ্য।