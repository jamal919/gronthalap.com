---
layout: post
title: স' তে সেন্টু
category: মুহম্মদ জাফর ইকবাল
tags: [কিশোর উপন্যাস]
---


এই বইটা পড়া শুরু করি দীপনপুরে(বইয়ের দোকান) প্রথম যেদিন গেলাম সেদিন। সুপ্রিয়কে পড়ানোর সময় হয়ে গিয়েছিলো বিধায় বইয়ের মাঝখানে থাকা অবস্থায়ই চলে যেতে হয়েছিল। মাঝখানে কয়েক মাস চলে গেল। এরপর আজকে চাকরি চাপে যখন জর্জরিত, তখন ল্যাবে বসে পড়ে ফেললাম বাকিটা। বিকালটা অনেক হাসিখুশি গেলো। কিন্তু রিভিউ লিখতে এসে সবার এতো হতাশা দেখে হতাশ হয়ে গেলাম।
সত্যি বলতে কি বইটা আমার অনেক ভাল লেগেছে। হেসেছি অনেক। বাচ্চাদের বুদ্ধিদীপ্ত ডায়ালগগুলো মজার ছিল। 
<!--বাকিঅংশ পড়ুন-->
 সবচেয়ে মজা পেয়েছি জোর করে প্রাইভেট পড়তে বাধ্য করা স্যারকে নাস্তানাবুদ করলো যে গল্পে। সবাই টাক্কু মাথা করে ফেলার গল্পটাও ভাল লাগলো। চোখে পানি আসার মত বেশ কয়েকটা ঘটনাই আছে এখানে। পুরো গল্পটা আমি ওই বাচ্চাদের একজন হয়েই পড়ছিলাম। তাই মনে হয় বেশি ভাল লাগলো। ওই অংশটাও অনেক মজার ছিল। "আমাদের জীবন যখন তেলাপোকার জীবন হয়ে গেলো"। :D :D :D চারদিকে বাচ্চাদের নাচ, গান, আবৃত্তিতে সফল হয়ার জন্য শহুরে স্বচ্ছল বাবা-মা যে পরিমাণ চাপ দেয়, সেখানে এমন "কিছু না প্যারা" ভলান্টিয়ার বাচ্চা দরকার অনেক গুলা। নাচ, গান না শিখে এমন ঘুরাঘুরি করার মতো প্রতিষ্ঠান থাকলে মন্দ হতো না।
গল্পের গঠন জাফর স্যারের আরও দশটা কিশোর উপন্যাসের মতই। অনেকে এই ক্লিশে নিয়ে বিরক্ত। বেশিরভাগ রিভিউতে তাই এসেছে দেখলাম। কিন্তু এ ধরনের আরও অনেক গল্প যেমন আঁখি ও তার বন্ধুরা(মোরশেদুল ইসলাম যেটা নিয়ে সিনেমা বানাচ্ছে) আগে পড়া সত্ত্বেও এটা ভাল লেগেছে। হুইল চেয়ারে চলাফেরা করা মানুষরা যে র‍্যাম্পের অভাবে স্টেজে উঠতে পারে না, এটা আমার খেয়াল ছিল না। এই ধাক্কাটা আমার জন্য দরকার ছিল। শেষের লিফটের ঘটনাটা যে বাস্তবে হয়েছে, সেটা সাবরিনা আপুকে (ভার্চুয়ালি) চেনা থাকার কারণে জানতাম। আমার মনে হয় এ ধরনের বই আরও দরকার। আমাদের বাচ্চারা যদি ছোটবেলা থেকেই অন্যের বাঁধা-বিপত্তিগুলো সম্পর্কে জানতে পারে। তাহলে তারা যখন নীতি-নির্ধারক হবে, তখন হয়তো সার্বজনীন একটা সমাজ আমরা পাবো। ফুটবলে খেলার অংশটুকু একটু অবাস্তব লেগেছে। সেটা আমার পিছিয়ে পড়া মানসিকতার জন্যই হয়তো। শেষে কোন ধরনের এডোভেঞ্চার না দেওয়ায় খুশি হয়েছি। গল্পটায় এডোভেঞ্চার দরকার ছিল না। এমন হাসিখুশিটাই দরকার ছিল।
বইয়ের মূল মেসেজটা অনেক দরকারি এই বিবেচনাটুকু বাদ দিয়েও গল্পের জন্য বইটাকে ৫ এ ৪ দেব। আমার বিকালটা হাসিখুশি করার জন্য ধন্যবাদ।