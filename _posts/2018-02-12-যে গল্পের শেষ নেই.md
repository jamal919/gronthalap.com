---
layout: post
title: যে গল্পের শেষ নেই
category: দেবীপ্রসাদ চট্টোপাধ্যায়
tags: [বিজ্ঞান, মানুষ, প্রকৃতি]
---
বইটা পড়তে পড়তে বারবার মনে হয়েছে ছোটবেলায় কেন এই বই পড়ি নাই? তাহলে হয়তোবা আরো আগেই দুনিয়ার আসল গল্পটা বুঝতে পারতাম!

পৃথিবীকে মানুষ এখন প্রায় নিজের করে নিয়েছে। তাই পৃথিবীর মূল গল্প আসলে মানুষেরই গল্প। শূন্য থেকে শুরু হয়ে যে পরিবর্তনের মধ্য দিয়ে পৃথিবী বদলেছে তাতে প্রকৃতির সন্তান মানুষের অবদান নেহায়েত কম না। এরই মাঝে একদল মানুষ আবার সেই গল্পের নানারকম শাখাপ্রশাখা ফেঁদে বসেছে। বেশীর ভাগ মানুষের চিন্তা আর জানার অনীহাকে পুঁজি করে সেই গল্প ভুলিয়ে রেখেছে সবাইকে। কে জানে সেসবেরও হয়তোবা মহত্ত্ব আছে! 

<!--বাকিঅংশ পড়ুন-->

পৃথিবীকে জয় করার নিরন্তর চেষ্টায় মানুষ ক্রমাগত উন্নতির দিকেই এগুচ্ছে। সেই উন্নতি বাইপ্রোডাক্ট হিসেবে জন্ম দিয়েছে শ্রেণীবৈষম্যের। বইটার শেষের দিকে লেখক অনেকটা সেই দিকেই ঝুঁকে গিয়েছেন। বইটা লেখার পেছনে নাকি মূল ইচ্ছাটাই ছিল সেরকম। তারপরও আমার কাছে বইটাকে বেশ লেগেছে। 

"জ্ঞান মাত্রই বিশ্বাস, বিশ্বাস জ্ঞান নহে"। এই কথাটা ভেতরে নিয়ে, প্রশ্নের আর চিন্তার সীমারেখা না টেনে দিয়ে মানুষ কবে সার্থকভাবে গল্পের পরের অধ্যায়টা লিখবে সেটাই এখন দেখার অপেক্ষা। আমরা নিজেরাই আসলে জানিনা আমাদের এই গল্পের শেষ কোথায়!