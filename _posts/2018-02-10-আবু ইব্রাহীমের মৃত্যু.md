---
layout: post
title: আবু ইব্রাহীমের মৃত্যু 
category: শহীদুল জহির
tags: [গল্প, নীতি, দ্বিধা, যাপিত জীবন]
---
উপন্যাসের শুরুতে যেই শবযাত্রার কাহিনী উঠে আসে পুরো উপন্যাসজুড়েই যেন আসলে সেই মৃত্যুর শোক আমাদের ঘিরে রাখে। না, উপন্যাসের কাহিনী বর্ণনায় কোন মৃত্যুর মিছিল নেই কিন্তু জীবিত শবদের ক্রমাগত হেটে যাওয়ার গল্প আছে। শারীরিকভাবে জীবিত হয়েও কিছু কিছু মানুষ যেন একতাল মাংসপিণ্ড ছাড়া আর কিছুই নয়। তাদের মাঝে সবধরনের অনুভূতিই কেমন যেন ভোঁতা ভোঁতা। বেঁচে থাকাটা যেন শুধু জীবনের প্রতি দায় রক্ষা করারই নামান্তর। তবে এসব লোকের সমাজে দরকার আছে। এরা ভারবাহী জীবের মতন পরিবার,দেশ আর সমাজব্যাবস্থাকে টেনে হিঁচড়ে ইকটু ইকটু করে নিয়ে সামনে আগায়। নিজের সাধ আহ্লাদ সব ভুলে গিয়ে অবশ অনুভূতিগুলোকে আঁকড়ে ধরে বেঁচে থাকে। এসব লোকের বেঁচে উঠতে নেই। কারন এসব মানুষ যখন নিজের গন্ডির বাইরে বের হয়ে বেঁচে উঠতে চায় তখন সিস্টেম তার সাথে বিশ্বাসঘাতকতা করে। সিস্টেমের সাথে বিদ্রোহের কারনে তাকে সত্যিকারের মৃতদের ঘরে নাম লেখাতে হয়। 

শহীদুল জহিরের লেখার ধরনটা কেমন যেন ঐশ্বরিক ভঙ্গির। বিচারপতি আদালতে বসে যেমন নির্লিপ্ত ভঙ্গিতে বাদী-বিবাদীর পক্ষসমর্থনের বক্তব্য শুনে যান এবং যেই নির্লিপ্ত ঠান্ডা শীতল কন্ঠে তার রায় ঘোষণা করেন, শহিদুল জহীরের লেখায়ও আমরা ঠিক তেমনই নির্লিপ্ততার দেখা পাই। অনেকটা চরিত্রের ভেতরে না ঢুকে বাইরে থেকে তৃতীয়পক্ষ হিসেবে চরিত্রকে বিশ্লেষণ করার মত। 

লেখকের এই নির্লিপ্ততা আমার ঠিক পছন্দ না। তাই দুইতারা কেটে রেখে ৩/৫ দিলাম!