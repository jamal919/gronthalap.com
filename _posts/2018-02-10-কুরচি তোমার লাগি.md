---
layout: post
title: কুরচি তোমার লাগি
category: দ্বিজেন শর্মা
tags: [নগর, প্রকৃতি,গাছপালা]
---
দ্বিজেন স্যারকে চিনি তার লেখনির জন্য চিনি বেশ আগে থেকে। ঠিক কত আগে থেকে সেটা সঠিক মনে পড়ে না। স্কুল কলেজ জীবন থেকেই সম্ভবত তার পত্রপত্রিকার লেখাগুলোর কারণে অল্পবিস্তর চিনি। বইও হয়ত নেড়ে চেড়ে দেখা হয়েছে। কিন্তু তার লেখনি বা তার বই নিয়ে সত্যিকারের আগ্রহ জন্মে বিশ্ববিদ্যালয়ে ওঠার পর। যদিও তাতেও তেমন কোন অগ্রগতি হয় নি! তার বেশ কয়টা বই কেনা হয়েছিল ঠিকই কিন্তু পুরোপুরি পড়া হয়ে ওঠে নি। সে হিসাবে এটি আমার পূর্নাঙ্গভাবে পড়া তার প্রথম বই। 

বইটা নিয়ে দুকথা লিখবার আগে স্যারের লেখনি নিয়ে কিছু কথা না বললেই না। লেখক প্রকৃতিবিদ্যার মত বৈষয়িক বিষয়কেও সাহিত্যের মত করে তোলেন। লেখায় গাছপালার প্রয়োজনীয়তা থেকে শুরু করে প্রকৃতিসৌন্দর্যের অপরূপ রূপের অদ্ভুত সুন্দর সব বর্ননা তার লেখাকে সুখপাঠ্য করে তোলে। তার লেখার মধ্য দিয়ে পাঠক যেন প্রকৃতির রঙ-রূপ-রস-ঘ্রাণ সবই খুঁজে পায়, আবার সাথে সাথে প্রকৃতি বিনষ্টের হাহাকারও পাঠকের মনে জেগে ওঠে। 

এই বইটার বিশেষত্ব হচ্ছে এটি আসলে বই আকারে লিখিত কোন গ্রন্থ না। লেখকের বিভিন্ন সময়ে বিভিন্ন পত্র পত্রিকায় বা বিভিন্ন স্থানে লিখিত লেখার একটা ছোট্ট সংগ্রহ এই বই। তবে পুরো বইয়ের সব লেখাগুলোই একই সুতায় আবদ্ধ। বইয়ের বড় অংশজুড়েই আছে নগর পরিকল্পনায় প্রকৃতি আর তাতে পার্ক ও বাগান ও অন্যান্য আনুষাঙ্গিক বিষয়াদির নানাবিধ বর্ননা। আমাদের দেশের পরিপ্রেক্ষিতে এসব নগর সৌন্দর্যবীথি কেমন হওয়া উচিৎ, কিধরনের গাছপালা থাকা উচিৎ এবং কোনগুলো পরিহার করা উচিৎ সেসব নিয়ে কথাবার্তা। একটা অধ্যায় জুড়ে আছে লাঈক ফতেহ্‌আলির বই 'গার্ডেনস' পড়ে লেখকের অভিব্যক্তি। আরো আছে পৃথিবীর বিভিন্ন দেশ ঘুরে ঘুরে সঞ্চয় করা পার্ক ও উদ্যান নিয়ে নানা বিধ অভিজ্ঞতার ঝুলি। 

বইটার বিশেষত্ব হচ্ছে বইটাতে লেখকের মধ্যে একধরনের পরিবর্তন চোখে পড়ে। উনি যে সময়কার উদ্ভিদবিদ্যার ছাত্র এবং যে সময়কার পার্ক,উদ্যান দেখে অভ্যস্ত সে সময়টায় এসব ল্যান্ডস্কেপ ডিজাইন ছিল বেশিরভাগই জ্যামিতিক সৌন্দর্যের ধারক। তাই ওনার প্রথমদিককার বই গুলো তে ওই ধরনের কাজের কথা খুঁজে পাওয়া যায়... এবং সেসব বইয়ে উল্ল্যেখিত গাছপালার ধরনও অনেকটা ওরকমই। এ বইয়ে এসে লেখক উদ্যান পরিকল্পনায় রোমান্টিক ভাবধারার কথা উল্ল্যেখ করেন। এবং উদ্যান পরিকল্পনায় বুনো ঝোপ,ফুল,লতা ও গাছপালার সংরক্ষনের কথাও বিশেষভাবে তুলে ধরেন। 

বইটা পরে উপলব্ধি এই যে উনার প্রায় সব বই-ই নব্য স্থপতি-নগরপরিকল্পনাবিদ-ল্যান্ডস্কেপ আর্কিটেক্ট-উদ্ভিদবিদদের পড়া আবশ্যক... এবং সাধারণ পাঠকদের জন্যও সমান ভাবে গুরুত্বপূর্ণ এবং সুখপাঠ্য। এমন দিনে এই মহিরূহের মহাপ্রয়ানে আমার এই লেখা তার প্রতি আমার নিবেদন হয়ে রইল।